<!DOCTYPE html>
<html lang="pl">

<head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-149848621-2"></script>
    <script>
        window.dataLayer = window.dataLayer || [];

        function gtag() {
            dataLayer.push(arguments);
        }
        gtag('js', new Date());

        gtag('config', 'UA-149848621-2');
    </script>

    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="description"
        content="Interpretacja przekazu zawartego w trylogii Matriks, ze szczególnym uwzględnieniem symboliki buddyjskiej i gnostycznej">

    <title>Czym jest Matrix - Rozdział VIII</title>

    <link
        href="https://fonts.googleapis.com/css2?family=Oxanium:wght@400;700&family=Roboto:ital,wght@0,400;0,700;1,400;1,700&family=Special+Elite&display=swap"
        rel="stylesheet">
    <link href="icons/css/all.min.css" rel="stylesheet">

    <link rel="stylesheet" href="css/reset.css">
    <link rel="stylesheet" href="css/style.css">
    <meta name='robots' content='index,follow'>

    <link rel="apple-touch-icon" sizes="180x180" href="favicon/apple-touch-icon.png">
    <link rel="icon" type="image/png" sizes="32x32" href="favicon/favicon-32x32.png">
    <link rel="icon" type="image/png" sizes="16x16" href="favicon/favicon-16x16.png">
    <link rel="manifest" href="favicon/site.webmanifest">



    <meta property="og:url" content="https://www.czymjestmatrix.pl/chapter8.html" />
    <meta property="og:type" content="website" />
    <meta property="og:title" content="Czym jest Matrix Rozdział VIII" />
    <meta property="og:description"
        content="Interpretacja przekazu zawartego w trylogii Matriks, ze szczególnym uwzględnieniem symboliki buddyjskiej i gnostycznej" />
    <meta property="og:image" content="https://www.czymjestmatrix.pl/img/background7fb.jpg" />



</head>

<body>

    <!-- angle up icon -->
    <i class="fas fa-angle-up"></i>

    <div class="wraped" id="darker-chapter">
        <!-- ----Header section----- -->

        <header id="header">
            <h1 class="video-title">Czym jest Matrix</h1>
            <h2 class="video-text gnosis">Gnoza</h2>
            <h2 class="video-text buddhism">Buddyzm</h2>
            <h2 class="video-text awakening">Wake Up!</h2>
            <div class="darker-box1">
                <video src="binary484.mp4" autoplay loop playsinline muted>
                </video>
            </div>
        </header>

        <!-- ----Navigation section----- -->

        <nav id="nav-anime" class="main-nav">

            <ul class="menu_list">
                <li class="menu_item"><a class="menu_link" href="index.html">
                        <span class="leftline"></span><span class="overline"></span>Genesis<span
                            class="underline"></span><span class="rightline"></span></a></li>
                <li class="menu_item rabbit_hole desktop_link">
                    <!-- Chapters submenu -->
                    <div class="navdiv">
                        <ul class="subnav">
                            <a href="chapter1.html" class="aside_link">
                                <li>Rozdział I</li>
                            </a>
                            <a href="chapter2.html">
                                <li class="aside_item aside_link">Rozdział II</li>
                            </a>
                            <a href="chapter3.html">
                                <li class="aside_item aside_link">Rozdział III</li>
                            </a>
                            <a href="chapter4.html">
                                <li class="aside_item aside_link">Rozdział IV</li>
                            </a>
                            <a href="chapter5.html">
                                <li class="aside_item aside_link">Rozdział V</li>
                            </a>
                            <a href="chapter6.html">
                                <li class="aside_item aside_link">Rozdział VI</li>
                            </a>
                            <a href="chapter7.html">
                                <li class="aside_item aside_link">Rozdział VII</li>
                            </a>
                            <a href="chapter8.html">
                                <li class="aside_item aside_link">Rozdział VIII</li>
                            </a>
                            <a href="chapter9.html">
                                <li class="aside_item aside_link">Rozdział IX</li>
                            </a>
                        </ul>
                    </div>
                    <a class="menu_link " href="index.html#chaptersSection">
                        <span class="leftline"></span><span class="overline"></span>Królicza Nora<span
                            class="underline"></span><span class="rightline rightline_width"></span>
                    </a>
                </li>
                <li class="menu_item rabbit_hole burger">
                    <a class="menu_link ">
                        <span class="leftline"></span><span class="overline"></span>Królicza Nora<span
                            class="underline"></span><span class="rightline rightline_width"></span>
                    </a>
                </li>
                <li class="menu_item">
                    <a class="menu_link" href="symbols.html">
                        <span class="leftline"></span><span class="overline"></span>Symbolika<span
                            class="underline"></span><span class="rightline"></span>
                    </a>
                </li>
                <li class="menu_item"><a class="menu_link" href="links.html">
                        <span class="leftline"></span><span class="overline"></span>Więcej wiedzy<span
                            class="underline"></span><span class="rightline"></span></a>
                </li>
                <li class="menu_item"><a class="menu_link" href="contact.html">
                        <span class="leftline"></span><span class="overline"></span>Kontakt<span
                            class="underline"></span><span class="rightline"></span></a>
                </li>
            </ul>
            <!-- Hamburger submenu for smartphones -->
            <aside class="nav_aside">
                <nav class="burger_aside">
                    <i class="fas fa-times"></i>
                    <ul>
                        <a href="chapter1.html">
                            <li class="burger_item">Rozdział I</li>
                        </a>
                        <a href="chapter2.html">
                            <li class="burger_item">Rozdział II</li>
                        </a>
                        <a href="chapter3.html">
                            <li class="burger_item">Rozdział III</li>
                        </a>
                        <a href="chapter4.html">
                            <li class="burger_item">Rozdział IV</li>
                        </a>
                        <a href="chapter5.html">
                            <li class="burger_item">Rozdział V</li>
                        </a>
                        <a href="chapter6.html">
                            <li class="burger_item">Rozdział VI</li>
                        </a>
                        <a href="chapter7.html">
                            <li class="burger_item">Rozdział VII</li>
                        </a>
                        <a href="chapter8.html">
                            <li class="burger_item">Rozdział VIII</li>
                        </a>
                        <a href="chapter9.html">
                            <li class="burger_item">Rozdział IX</li>
                        </a>
                    </ul>
                </nav>
            </aside>
        </nav>

        <!-- ----Chapter VIII section----- -->

        <main class="singlechapter-main">
            <div class="darker-box2">
                <h1 class="heading">Rozdział VIII</h1>
                <h2 class="heading heading-h2">Kim jest Neo i agent Smith</h2>
            </div>
            <article class="main-article">
                <p class="text-article">
                    Matrix jest w głównej mierze przedstawieniem jednej z najważniejszych nauk
                    Buddy, mówiącej o nieistnieniu trwałej jaźni czy też jakiegoś „ja”, stanowiącego
                    esencję danej istoty. Jest to ściśle związane z koncepcją buddyjskiej pustki, którą
                    zajmowaliśmy się w rozdziale drugim. Według Buddy nic nie posiada immanentnego
                    istnienia. Każda rzecz, zjawisko, czy czująca istota są wypadkową współzależnych
                    czynników, które bezustannie łączą się i rozpadają. Żadna rzecz czy zjawisko nie są
                    trwałe i ulegają ciągłej przemianie. Iluzja polega na uznaniu, że coś istnieje samo z
                    siebie. Przykładowo, coś takiego jak samochód nie istnieje, ponieważ jest to tylko
                    koncepcja mentalna i nazwa na szereg elementów, które tworzą coś, co nazywa się
                    samochodem. Każdy z tych elementów składa się z jeszcze mniejszych składników, aż
                    dochodzi się do cząstek elementarnych, które są w nieustannym ruchu, łącząc się z sobą
                    i rozpadając. Podobnie jest z człowiekiem i jego osobowością. Coś co nazywamy istotą
                    ludzką i sobą samym, z buddyjskiego punktu widzenia jest wypadkową szeregu
                    uwarunkowań. Wypadkowa ta jest pozbawiona swojej esencji i podlega nieustającej
                    przemianie. Według nauk Buddy nie można powiedzieć, że coś takiego jak
                    nieśmiertelna i trwała dusza istnieje. Człowiek składać się ma z pięciu podstawowych
                    elementów czy też skupisk. Najczęściej mówi się, że są to: forma materialna, uczucia,
                    percepcja lub rozróżnianie, czynniki woli i świadomość. Żadne z tych skupisk nie jest,
                    jednak niezależną i trwałą jaźnią. Oto co o skupiskach mówi buddyjski tekst <span
                        class="italic">Samyutta
                        Nikaya</span>:
                </p>
                <blockquote>
                    <p class="text-article"><q>Skupiska nie posiadają żadnej cechy prawdziwej jaźni. W rzeczywistości
                            mają
                            zupełnie przeciwstawne cechy: ciało jest jak piana, nie ma stałej substancji. Uczucia są jak
                            bańki mydlane, powstają i znikają szybko. Rozróżnienia są jak miraże: pokazują się, ale
                            gdy się ich szuka, nie można znaleźć. Czynniki woli są jak pusty pień platanu. Świadomość
                            jest jak magiczna iluzja: pojawia się, ale nie ma substancji. Żadne ze skupisk nie posiada
                            rdzenia. Są puste, bo nie mają niezależnej, stałej esencji.</q></p>
                    <p>źródło: Dalajlama, T. Cziedryn, Buddyzm. Jeden Nauczyciel, wiele tradycji, Poznań 2015, s.
                        192-193.</p>
                </blockquote>
                <p class="text-article">
                    Tak jak żadne ze skupisk nie jest jaźnią, tak też, według Buddy, nie ma czegoś
                    takiego jak jaźń czy też „ja”, które rządziłoby tymi skupiskami. Wszystko w swej
                    naturze jest puste, niesubstancjonalne i nie istniejące samo z siebie. Jedno jest zależne od
                    drugiego, przenikające się wzajemnie i stanowiące jedną całość. Słowa Buddy
                    zapisane w <span class="italic">Samana sutrze</span> stawiają sprawę jasno na jego pogląd dotyczący
                    istnienia
                    trwałego „ja”:
                </p>
                <blockquote>
                    <p class="text-article"><q>Oto cztery prawdy tego świata: pierwsza – że wszystkie żywe istoty
                            powstają z
                            niewiedzy; druga – że wszystkie obiekty pragnień są nietrwałe, niepewne i wiążą się z
                            cierpieniem; trzecia – że wszystko, co istnieje jest również nietrwałe, niepewne i związane
                            z cierpieniem; czwarta – że nie istnieje nic, co można by nazwać "ja" i na całym świecie nie
                            ma niczego, co można by określić jako "moje".</q></p>
                    <p>źródło: Nauka Buddy, Kurpiewski W. (tłum.), Kraków 2000, s. 71-72.</p>
                </blockquote>
                <p class="text-article">
                    Jak łatwo można zauważyć, z nauk Buddy jasno wynika, że wiara spowodowana
                    niewiedzą we własne, niezależne istnienie jest przyczyną cierpienia. Iluzją jest
                    postrzegać siebie jako coś trwałego i niezależnego od reszty. Egocentryzm jest czymś
                    co utrzymuje człowieka w stanie niewoli, ale też samo ego jest iluzją, swego rodzaju
                    fantomem. Wynika z tego, że i niewola jest iluzoryczna, a więzień jest jednocześnie
                    strażnikiem, a dokładniej mówiąc, więzień i strażnik na absolutnym poziomie nie
                    istnieją. Budda nie twierdził jednak, że nic nie istnieje. W jego naukach pojawia się
                    pojęcie natury Buddy. Jest to coś nie dającego się jednoznacznie opisać, lecz
                    jednocześnie można z pewnością stwierdzić, że nie ma to nic wspólnego z
                    indywidualnym „ja”. Tak przedstawia to <span class="italic">Mahaparinirvana sutra</span>:
                </p>
                <blockquote>
                    <p class="text-article"><q>Pojęcie trwałego "ja" wymyślił różnicujący umysł, który się go uchwycił i
                            przywiązał do
                            niego, musi je jednak porzucić. W przeciwieństwie do "ja" natura Buddy jest czymś nie do
                            opisania, czymś co najpierw trzeba odkryć.</q></p>
                    <p>źródło: Nauka Buddy, Kurpiewski W. (tłum.), Kraków 2000, s. 97.</p>
                </blockquote>
                <p class="text-article">
                    Żeby uzyskać stan buddy, trzeba zrozumieć brak „ja” i pojęcie pustki.
                    Medytujący adept buddyzmu, wchodząc w coraz głębsze stany medytacyjnego
                    skupienia dostrzega brak immanentnego istnienia. Zanika w nim dualne rozróżnienie na
                    podmiot i przedmiot obserwacji. Jak ujął to P. Williams: <q>Jest to bezpośrednie,
                        niedualne poznanie ostatecznego</q><sup><a class="text-link" href="#cite1">[1]</a></sup>,
                    dlatego tak ważne jest w praktyce buddyjskiej
                    dostrzeżenie iluzoryczności własnego istnienia. Bez tego nie może być mowy o
                    wyzwoleniu i ustaniu cierpienia.
                </p>
                <p class="text-article">
                    Analizując treść wszystkich części Matriksa, odnosi się wrażenie, że buddyjska nauka o braku „ja”,
                    jest główną
                    osią fabuły napisanej przez Wachowskich. Ich trylogia, tak naprawdę stanowi filmowy zapis
                    medytacyjnej podróży w głąb siebie, prowadzącej głównego bohatera do
                    rozpoznania natury rzeczywistości i jednoczesnego uśmiercenia samego siebie. Akcja
                    Matriksa, jak to udowodniono w rozdziale trzecim, rozgrywa się w umyśle Neo. Film
                    ten to symboliczna podróż w najgłębsze zakamarki umysłu i odkrycie, że tak naprawdę
                    nigdy się nie istniało, o czym świadczy zawarty w nim szereg scen i dialogów.
                </p>
                <p class="text-article">
                    Na początku M I padają znamienne słowa wskazujące na główny przekaz twórców
                    trylogii. W scenie, gdy grupa młodych ludzi przychodzi do mieszkania głównego
                    bohatera, by kupić od niego nielegalne oprogramowanie, Neo wręcza jednemu z nich
                    dyskietkę z programem, na co ten mówi mu: <q>Jesteś moim zbawcą. Moim osobistym
                        Jezusem Chrystusem.</q> Zdając sobie sprawę z konsekwencji procederu, jakim jest
                    handel nielegalnym oprogramowaniem, Neo mówi mężczyźnie: <q>Złapią cię za
                        używanie tego</q>, wtedy ten mu odpowiada: <q>Wiem. To się nigdy nie zdarzyło. <b>Ty nie
                            istniejesz</b> (podkreślenie autora).</q> Pozornie nie mająca znaczenia wymiana zdań,
                    pokazuje bardzo wyraźnie, w jakim kierunku będzie rozwijała się fabuła filmu.
                    Pierwsze zdanie mężczyzny do Neo wskazuje na rolę, jaką odgrywa główny bohater,
                    który jest kimś w rodzaju zbawcy, mającego wyzwolić ludzkość. Uważać go można, co
                    zostało już dowiedzione w poprzednim rozdziale, za analogię do gnostyckiego
                    Chrystusa niosącego zbawczą naukę. Drugie zdanie z tego dialogu, gdy pada zwrot: <q>ty
                        nie istniejesz</q>, wydające się błahym stwierdzeniem, z którego znaczenia nie zdaje sobie
                    sprawy sam je wypowiadający, jest tak naprawdę kluczem do zrozumienia przesłania
                    Matriksa. W tej scenie Wachowscy wyraźnie wskazali na buddyjską naukę o
                    nieistnieniu „ja”.
                </p>
                <picture>
                    <source srcset="./img/room-640.png" media="(min-width: 800px)">
                    <img class="image_article" src="./img/room-300.png" alt="Neo rozmawia z dilerem"></img>
                </picture>
                <p class="text-article">
                    Śledząc dalszy rozwój fabuły, można jasno stwierdzić, że agent Smith jest tak
                    naprawdę uosobieniem ego głównego bohatera trylogii. W rzeczywistości Smith i Neo
                    to jedna i ta sama osoba. Widać to dobrze w scenie finałowej M I, gdy dochodzi do
                    walki pomiędzy tą dwójką. Pokazane jest w niej, jak Neo wchodzi w Smitha i zlewając
                    się z nim unicestwia go. Jest to symboliczne ukazanie śmierci ego Neo. Faktem jest, że
                    filmowy agent Smith to tylko program komputerowy i jednocześnie symulacja
                    stworzona przez system. Jest on tak naprawdę iluzją, tak jak iluzją w ujęciu buddyjskim
                    jest wyobrażenie „ja”, bądź ego. Zobaczymy jednak, wraz z dalszym rozwojem fabuły,
                    że śmierć Smitha była jedynie chwilowym wglądem w iluzoryczność „ja”, ponieważ
                    Smith powraca w kolejnej części trylogii. Świadczy to o powrocie poczucia „ja” u
                    głównego bohatera.
                </p>
                <picture>
                    <source srcset="./img/inside-640.jpg" media="(min-width: 800px)">
                    <img class="image_article" src="./img/inside-300.jpg" alt="Neo staje się jednym ze Smithem"></img>
                </picture>
                <p class="text-article">
                    W miarę rozwoju akcji, agent Smith podlega rozmnożeniu tworząc swoje kopie.
                    Jest już nie jeden Smith, ale niezliczona ilość jego kopii, z którymi Neo podejmuje
                    początkowo bezowocną walkę. Jeśli przyjąć, że Smith jest symbolem ludzkiego „ja”, to
                    jego liczne kopie świadczą, że człowiek jest skupiskiem wielu „ja”. Przypomina to
                    buddyjską argumentację, gdzie poszczególne stany umysłu rozumie się jako szereg
                    kolejnych „ja”. Każdy stan umysłu to jakaś forma poczucia „ja”, a że stany te zmieniają
                    się z chwili na chwilę, to tak samo można mówić o kolejnych powstających „ja”.
                    Wynika z tego, że poczucie „ja” powstaje wraz z danym stanem umysłu, by następnie,
                    gdy taki stan znika, zniknąć razem z nim. Jeśli jest, więc cały szereg „ja”, to nie można
                    powiedzieć, że istnieje jedno trwałe „ja”. Podobnie jest z agentem Smithem, który,
                    jako cyfrowy zapis informacji jest tak samo iluzoryczny, jak wirtualna rzeczywistość
                    wykreowana przez system komputerowy. Smith to tylko zero-jedynkowy kod, będący
                    wynikiem działania komputerowego algorytmeu. Ludzki umysł, uwięziony w Matriksie,
                    ma tylko mylne wrażenie, że agent Smith to ktoś realny i stanowiący zagrożenie. W
                    rzeczywistości jest on komputerowym programem symulującym strażnika, z którym
                    walczy Neo. Podobnie jest z umysłem, który pogrążony w niewiedzy symuluje poczucie
                    „ja” i sprawia, że człowiek próbuje pokonać swoje ego, które w rzeczywistości jest
                    iluzorycznym strażnikiem i więźniem w jednym. W takim wypadku, zniszczenie swego
                    ego, czy też „ja”, jest zniszczeniem samego siebie. To rozpoznanie iluzji istnienia jest
                    wyzwoleniem, które polega jedynie na zrozumienie, że nie ma nikogo, kogo można by
                    wyzwolić.
                </p>
                <picture>
                    <source srcset="./img/smith_clone-640.png" media="(min-width: 800px)">
                    <img class="image_article" src="./img/smith_clone-300.png" alt="Zwielokrotniony agent Smith"></img>
                </picture>
                <p class="text-article">
                    Wracając do filmu, to w M III jest scena, gdy Neo przychodzi do Wyroczni i mając
                    na myśli Smitha pyta: <q>Czym on jest?</q> Wyrocznia mu odpowiada: <q>Tobą. Twoim
                        przeciwieństwem, dopełnieniem. Wynikiem równania, które dąży do równowagi.</q>
                    Mamy tu wyraźne utożsamienie głównego bohatera z jego głównym przeciwnikiem. Po
                    tych słowach Wyroczni, nie ma już wątpliwości, że Neo walcząc ze Smithem, walczy
                    sam z sobą, dlatego też, jego dotychczasowa walka nie przynosiła efektu i dopiero w
                    finałowym pojedynku tych obu, Neo zrozumie, że on i Smith to jedno. Zaprzestaje
                    wtedy walki i stając twarzą w twarz ze swoim oponentem, przeistacza się w Smitha, w
                    skutek czego dochodzi do unicestwienia, zarówno Smitha, jak i samego Neo. Oboje
                    okazali się iluzją, ponieważ, gdy znika Neo walczący w wirtualnym świecie ze
                    Smithem, to w tym samym momencie umiera Neo podłączony do aparatury w świecie z pozoru realnym,
                    gdzie trwa walka ludzi z maszynami. Można powiedzieć, że iluzja
                    sama rozpoznaje, że jest iluzją, a konfrontacja z tym faktem prowadzi do jej końca.
                </p>
                <picture>
                    <source srcset="./img/last_fight-640.png" media="(min-width: 800px)">
                    <img class="image_article" src="./img/last_fight-300.png" alt="Ostatnia walka Smitha z Neo"></img>
                </picture>
                <p class="text-article">
                    Dla lepszego zrozumienia przesłania, jakie w sobie niesie scena finałowej walki
                    pomiędzy Smithem i Neo, warto zacytować dialog, jaki ci dwoje między sobą toczą, tuż
                    przed ich śmiercią. Smith zaczyna takimi słowy:
                </p>
                <blockquote>
                    <ul class="dialog">
                        <li>- Czy to dla wolności, albo prawdy, może pokoju czy może dla miłości? To wszystko
                            iluzje, panie Anderson. Kaprysy postrzegania. Wytwory słabego ludzkiego umysłu,
                            próbującego desperacko uzasadnić swoje istnienie, które pozbawione jest jakiegokolwiek
                            celu lub znaczenia, a wszystkie one są tak samo sztuczne jak Matrix sam w sobie. Jednakże
                            tylko ludzki umysł mógł stworzyć coś tak mdłego jak miłość. Musi już pan to dostrzegać,
                            panie Anderson. Musi pan już to wiedzieć. Nie może pan wygrać. Dalsza walka jest
                            bezcelowa. Dlaczego, panie Anderson, dlaczego? Dlaczego się pan opiera?</li>
                        <li>- Bo tak wybieram – odpowiada Neo.
                        </li>
                        <li>- To jest mój świat. Mój. Moment. Widziałem to. To jest to. To koniec. Tak. Leżałeś tam,
                            w ten sposób. A ja stałem właśnie tu, i miałem coś powiedzieć. Powiedziałem: wszystko co
                            ma początek, ma też swój koniec, Neo. Co? Co ja powiedziałem? Nie. To nie może być
                            prawdą. Odejdź ode mnie – kończy Smith.
                        </li>
                    </ul>
                </blockquote>
                <p class="text-article">
                    W tej chwili Smith zdaje sobie sprawę, że został rozpoznany czy raczej rozpoznał sam
                    siebie, i tym samym jest to jego koniec. Następuje unicestwienie Smitha i jednocześnie
                    śmierć Neo. Na polu ich walki pozostaje ciało leżące w strugach deszczu. Nie jest to
                    jednak ciało żadnego z tej dwójki, lecz ciało Wyroczni. Oznacza to, że jest ona tak
                    naprawdę tym samym, co główny bohater i jego adwersarz. Następuje utożsamienie
                    całej tej trójki, będącej nierozerwalną jednością.
                </p>
                <p class="text-article">
                    Zwrócić jeszcze należy uwagę, z przytoczonego wyżej dialogu, na słowa Smitha,
                    gdy mówi: <q>wszystko co ma początek, ma też swój koniec</q>. Tymi samymi słowami
                    zwróciła się Wyrocznia do Neo, w scenie z M III, gdy główny bohater pytał ją o rolę,
                    jaką odgrywa Smith. W trakcie ich rozmowy powiedziała też głównemu bohaterowi, że
                    Smith jest nim. To kolejny dowód na ścisły związek postaci Wyroczni, Smitha i Neo,
                    którzy stanowią tą sam osobę. Przytoczone tu słowa Smitha i Wyroczni dobrze oddają
                    buddyjskie spojrzenie na pojęcie „ja”. Budda mówił, że wszystko jest nietrwałe, gdyż
                    istnieje jedynie niekończący się szereg zmian. W efekcie tego, wszystko musi mieć
                    swój koniec, łącznie z indywidualnym odczuciem istnienia. Zacytowane słowa Smitha
                    doskonale komponują się również z myślą gnostycką, według której wszystko, co jest poza Bogiem
                    Najwyższym, jest nietrwałe. Tak to ujmuje pochodzący z <span class="italic">Biblioteki Nag
                        Hammadi</span> tekst <span class="italic">Eugnostos</span>, w którym zapisano: <q>Każdy kto się
                        urodził zginie</q><sup><a class="text-link" href="#cite2">[2]</a></sup>.
                    Według nauk gnostyckich wszystko podlega przemijaniu i rozpadowi. Jest w swej
                    istocie iluzoryczne. Również „ja”, czy też dusza lub <span class="italic">psyche</span>, jak ją
                    nazywali gnostycy,
                    jest czymś nietrwałym. W ujęciu gnostyckim, człowiek składa się z formy materialnej,
                    czyli ciała (<span class="italic">hyle</span>), duszy (<span class="italic">psyche</span>) i ducha
                    (<span class="italic">pneuma</span>). Jest to też podział na trzy kategorie
                    ludzi, jako hylików, psychików i pneumatyków. Ci ostatni, to posiadający ciało
                    duchowe i to oni są gnostykami dla których możliwe jest zbawienie. Gnostyk może
                    się wyzwolić gdy porzuci swoje ciało i duszę, ponieważ te dwa składniki są nietrwałe i
                    przemijające. Tak ujmuje to <span class="italic">Ewangelia Mateusza</span>: <q>Kto chce swoje życie
                        (dosł.
                        duszę, psyche) zachować, straci je, a kto straciłby swoje życie (psyche) dla mnie,
                        znajdzie je</q><sup><a class="text-link" href="#cite3">[3]</a></sup>. Pozostaje jedynie ciało
                    duchowe, bądź inaczej pneumatyczne. Owy duch
                    (<span class="italic">pneuma</span>) nie jest jednak indywidualną częścią gnostyka. Jest elementem
                    pochodzącym
                    z <span class="italic">Pleromy</span>, czyli jedności, jaką stanowi Bóg Najwyższy. <span
                        class="italic">Pneuma</span> jest bożą iskrą w
                    człowieku i elementem duchowym, który umieściła w nim <span class="italic">Sofia</span>. Elementem,
                    który
                    powraca do Boga Ojca, by się z nim zjednoczyć i dlatego nie ma charakteru
                    indywidualnego. Według gnostycyzmu wszystko jest jednią i celem jest powrót do
                    niej.
                </p>
                <p class="text-article">
                    Symbolem takiej odzyskanej jedności jest w gnostycyzmie Jezus. Jest on ukryty
                    we wszystkim, jako odpowiednik <span class="italic">Pełni</span>. Dobrze oddają to słowa Jezusa z
                    <span class="italic">Ewangelii Tomasza</span>:
                </p>
                <blockquote>
                    <p class="text-article"><q>Ja jestem światłością, która jest ponad wszystkim. Ja jestem Pełnią.
                            Pełnia wyszła ze
                            mnie i Pełnia doszła do mnie. Rozłupcie drzewo, ja tam jestem. Podnieście kamień, a
                            znajdziecie mnie tam.</q></p>
                    <p>źródło: Ewangelia Tomasza, tłum. W. Myszor, A. Dembska, w: M. Starowieyski (red.), Apokryfy
                        Nowego Testamentu. Ewangelie apokryficzne, Kraków 2003, s. 197.</p>
                </blockquote>
                <p class="text-article">
                    W tym ujęciu Jezus oznacza <span class="italic">Jedność</span>, która ogarnia wszystko. Poza nią tak
                    naprawdę nie ma nic. To co istnieje poza <span class="italic">Pełnią</span> jest iluzją i nie może
                    istnieć samo z
                    siebie. Nauka Chrystusa ma prowadzić do przebudzenia się elementów duchowych,
                    ukrytych w iluzorycznej materii. Elementy te są jednak częścią Chrystusa czy wręcz nim samym i
                    wyzwalanie ich jest jego samo zbawianiem się. Tak wyrażają to słowa
                    zapisane w gnostyckiej <span class="italic">Ewangelii Ewy</span>:
                </p>
                <blockquote>
                    <p class="text-article"><q>Ja jestem tobą, a ty mną, i gdziekolwiek byś był[a] i ja jestem, i we
                            wszystkim jestem
                            zasiany, i gdzie chcesz, zbierzesz mnie, a zbierając mnie, zbierzesz siebie.</q></p>
                    <p>źródło: Ewangelia Ewy, tłum. W. Myszor, A. Dembska, w: M. Starowieyski (red.), Apokryfy
                        Nowego Testamentu. Ewangelie apokryficzne, Kraków 2003, s. 123.</p>
                </blockquote>
                <picture>
                    <source srcset="./img/uroboros-524.jpg" media="(min-width: 800px)">
                    <img class="image_article" src="./img/uroboros-300.jpg" alt="Uroboros"></img>
                    <figcaption>Uroboros - dla gnostyków symbol Jedności</figcaption>
                </picture>
                <p class="text-article">
                    Z tej perspektywy, element pneumatyczny w gnostyku utożsamić można z samym
                    Jezusem. Dusza, czyli jego osobowość, jest tym, co go więzi w świecie i odcina od
                    <span class="italic">Pełni</span>. Podobnie jak agent Smith więzi Neo w Matriksie. Dopiero
                    porzucając duszę, czy
                    też wiarę w nią, gnostyk jednoczy się z <span class="italic">Pełnią</span>. W rzeczywistości
                    istnieje tylko <span class="italic">Pełnia</span>
                    czy też <span class="italic">Pleroma</span>, która poprzez Jezusa (będącego samą <span
                        class="italic">Pełnią</span>) wyzwala samą siebie. O
                    tym, że poza <span class="italic">Pełnią</span> nie ma nic prawdziwego świadczą słowa Jezusa z <span
                        class="italic">Ewangelii Filipa</span>:
                    <q>To zaś, co jest wewnątrz wszystkiego, jest Pełnią. Poza nią nie ma niczego innego w
                        jej wnętrzu</q><sup><a class="text-link" href="#cite4">[4]</a></sup>. Zrozumiałe w tym
                    kontekście jest, że filmowa Wyrocznia,
                    symbolizująca gnostycką <span class="italic">Sofię</span>, zostaje przez Wachowskich utożsamiona z
                    Neo i
                    Smithem. Tak jak w mitologii gnostyckiej <span class="italic">Sofia</span> jest przedstawicielką
                    <span class="italic">Pleromy</span>, czyli
                    <span class="italic">Pełni</span>, tak i w filmie Wyrocznia stanowi jedność z Neo i Smithem, którzy
                    symbolizują
                    rozproszone elementy duchowe powracające do <span class="italic">Jedni</span>. Wynika z tego, że
                    <span class="italic">Sofia</span>, jak i jej
                    filmowa odpowiedniczka – Wyrocznia, poprzez pomaganie innym w wyzwoleniu się z
                    iluzji, wyzwala samą siebie.
                </p>
                <p class="text-article">
                    W gnostycyzmie nie ma co prawda tak dokładnie sformułowanej doktryny o braku
                    „ja”, jak w buddyzmie, to jednak chodzić może tam o podobne rozumienie natury
                    ludzkiej. W przytoczonych tu przykładach wyraźnie widać, że w myśli gnostyckiej, nie
                    ma czegoś takiego jak trwałe, indywidualne „ja”. Bo jak mogłaby istnieć indywidualna
                    dusza skoro jest tylko <span class="italic">Pełnia</span>, symbolizowana w postaci Jezusa. Wynika z
                    tego, że
                    wyzwoleniem dla gnostyka, podobnie jak dla buddysty, jest zrozumienie braku istnienia
                    własnego „ja”. Wyzwolenie takie, było opisywane w gnostyckich tekstach, jako podróż
                    duszy do nieba, co miało być rozumiane jako jej zjednoczenie się z Bogiem. Podobne
                    rozumienie towarzyszyło mistyce chrześcijańskiej, gdzie dostrzegano nawet
                    iluzoryczność Jezusa, nazywając go <span class="italic">Wielkim Umysłem</span>, z którym jednoczył
                    się
                    indywidualny umysł mistyka. Ten <span class="italic">Umysł</span> jest zarówno Bogiem, jak i jego
                    synem<sup><a class="text-link" href="#cite5">[5]</a></sup>.
                </p>
                <p class="text-article">
                    O tym, że pojęcie braku „ja” było znane zachodniemu kręgowi religijnemu dobrze
                    świadczą słowa Jezusa, jakie usłyszała w swoim objawieniu św. Katarzyna ze Sieny:
                </p>
                <blockquote>
                    <p class="text-article"><q>Czy wiesz, córko, kim ty jesteś i kim Ja jestem? Kiedy te dwie rzeczy
                            poznasz,
                            będziesz szczęśliwa. Otóż ty jesteś ta, która nie jest. Ja zaś jestem, który jest. Jeżeli
                            taką
                            świadomość będziesz nosić w duszy, nigdy nie będzie mógł cię zwieść nieprzyjaciel
                            […].</q></p>
                    <p>źródło: Rajmund z Kapui, Żywot Świętej Katarzyny ze Sieny, Poznań 2010, s. 113.</p>
                </blockquote>
                <p class="text-article">
                    W kontekście powyższego cytatu, nie można mówić nawet o zjednoczeniu z Bogiem
                    czy też <span class="italic">Pełnią</span>, ponieważ nie ma tego który mógłby wstąpić do <span
                        class="italic">Pełni</span>. W tym sensie
                    istnieje tylko <span class="italic">Jedność</span> wszystkiego, która sama budzi się z własnego snu.
                    Trafnie
                    problem ten ujmuje G. Widengren, w odniesieniu do mistyki chrześcijańskiej:
                </p>
                <blockquote>
                    <p class="text-article"><q>Istnieje zatem pewien punkt kulminacyjny w doświadczeniu mistyka, kiedy
                            ten
                            jednoczy się nierozdzielnie z bóstwem, iż niemożliwym jest oddzielenie go od bytu
                            boskiego. Jego całe ja jest niejako stopione i zmieszane z bogiem, tak iż nie można już
                            dłużej mówić o zjednoczeniu dwóch osób, a jedynie o całkowitym stopieniu.</q></p>
                    <p>źródło: Widengren G., Fenomenologia Religii, Kraków 2008, s. 531.</p>
                </blockquote>
                <p class="text-article">
                    Wypływa z tego wszystkiego wniosek, że Wachowscy kręcąc Matrix, chcieli
                    zawrzeć w nim pogląd na rozumienie natury ludzkiej, który jest bliski zarówno
                    buddyzmowi i gnostycyzmowi. Buddyjska nauka o braku trwałego i niezależnego „ja”,
                    jest trzonem, na którym opiera się Matrix, którego fabułę, można również bez
                    większych problemów dopasować do nauk gnostyckich. Poznanie siebie, prowadzące
                    do rozpoznania braku własnego istnienia, jest głównym zadaniem, zarówno filmowego
                    Neo, jak i buddysty, gnostyka czy też pokrewnego mu chrześcijańskiego mistyka.
                    Główny bohater trylogii Wachowskich jest w rzeczywistości więźniem samego siebie,
                    ale też sam siebie wyzwala. Jest niczym Chrystus z pism gnostyckich, który dokonuje
                    samo zbawienia, które polega na rozpoznaniu nieistnienia indywidualnej jaźni. Tak jak
                    nauczał tego Budda.
                </p>
                <h3 class="heading heading-h3">Przypisy</h3>
                <p id="cite1" class="text-article">
                    1. <span class="italic">Buddyzm mahajana</span>, Williams P., Kraków 2000, s. 97.
                </p>
                <p id="cite2" class="text-article">
                    2. <span class="italic">Eugnostos</span>, tłum. W. Myszor, „Śląskie Studia Historyczno-Teologiczne”,
                    2006, t. 36, s. 47.
                </p>
                <p id="cite3" class="text-article">
                    3. <span class="italic">Ewangelia Mateusza</span>, 16, 25, <span class="italic">Pismo Święte
                        Starego i Nowego Testamentu</span>, Warszawa 1985.
                </p>
                <p id="cite4" class="text-article">
                    4. <span class="italic">Ewangelia Filipa</span>, tłum. W. Myszor, W. Myszor (red), <span
                        class="italic">Biblioteka z Nag Hammadi. Kodeks I i II</span>, Katowice 2008, s 276.
                </p>
                <p id="cite5" class="text-article">
                    5. <span class="italic">Fenomenologia Religii</span>, Widengren G., Kraków 2008, s. 530.
                </p>
            </article>
            <section id="chapters">
                <div class="chapter-box last-chapter">
                    <a class="chapter-link last" href="chapter9.html">
                        <div class="wall">
                            <h1 class="name-chapterh1">Rozdział IX</h1>
                            <h2 class="name-chapterh2">Wyzwolenie</h2>
                        </div>
                    </a>
                </div>
            </section>
        </main>
    </div>

    <footer>
        <div class="footer-div">
            <p class="footer_text">&copy; <a href="index.html" class="text_style">czymjestmatrix.pl</a></p>
            <p class="footer_text small-text">Wszystkie informacje zawarte na tej stronie mogą być swobodnie
                rozpowszechniane o ile
                nie służą do celów komercyjnych i pod warunkiem podania źródła, z którego pochodzą.</p>
        </div>
        <div class="footer-div middled-div">
            <nav class="footernav">
                <ul class="footer_list">
                    <li class="list-text">
                        <a href="index.html" class="text_style">Genesis</a>
                    </li>
                    <li class="list-text">
                        <a href="index.html#chaptersSection" class="text_style">Królicza Nora</a>
                    </li>
                    <li class="list-text">
                        <a href="symbols.html" class="text_style">Symbolika</a>
                    </li>
                    <li class="list-text">
                        <a href="links.html" class="text_style">Więcej wiedzy</a>
                    </li>
                    <li class="list-text">
                        <a href="contact.html" class="text_style">Kontakt</a>
                    </li>
                </ul>
            </nav>
        </div>
        <div class="footer-div last-div">
            <p class="footer_text last-text">created by <a href="#carpathian" class="text_style">CarpathianDev</a></p>
        </div>
    </footer>
    <script src="src/jquery-3.4.1.min.js"></script>
    <script src="articlescript.js"></script>
    <script src="script.js"></script>
</body>

</html>